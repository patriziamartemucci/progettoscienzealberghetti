<b>Progetto regionale scienze e tecnologia</b>
<br>

Titolo “La magia dell’acqua: macchine idrauliche e macchine biologiche”<br>
<br>
Prodotto: KIT portatile contenente materiali e strumenti di seguito descritti<br>
<br>
L’idea progettuale nasce con il preciso intento di promuovere la cultura scientifica e tecnologica, valorizzando la didattica laboratoriale in situazione e la partecipazione attiva degli studenti all'acquisizione di conoscenze specifiche, sottolineando il valore formativo dell'esperienza e la centralità del soggetto discente, nell’ottica del “Se ascolto dimentico, se vedo ricordo, se faccio imparo”.<br>
Fra gli obiettivi formativi si considera prioritario sviluppare nei ragazzi la capacità di lavorare in gruppo e di relazionarsi positivamente, facendo emergere le proprie capacità ed attitudini quali punti di forza per il raggiungimento degli obiettivi prefissati, di comunicare i risultati del proprio lavoro usando una pluralità di linguaggi, sfruttando le competenze informatiche acquisite nel corso degli studi per preparare materiali multimediali.<br>
Le finalità: sfruttare strategie didattiche innovative per coinvolgere e motivare studenti delle scuole primarie e secondarie di primo grado alla scoperta di alcuni principi di fisica, chimica, biologia e tecnologia attraverso la strategia didattica “hands on”, sperimentando, confrontando ipotesi e risultati e facendo del territorio una risorsa didattica da esplorare per conoscerne le peculiarità e riconoscere tracce dell’evoluzione tecnologica in piena autonomia.<br>
Il titolo del progetto “La magia dell’acqua: macchine idrauliche e macchine biologiche” intende mettere in comune e valorizzare le esperienze realizzate in questi anni dai due partner del progetto: l’Istituto d’Istruzione  Superiore “Alberghetti” e il Museo del Patrimonio Industriale affrontando il tema dell’acqua in termini pluridisciplinari ed integrando gli aspetti scientifici  e gli sviluppi tecnologici legati alla specificità del territorio con la prospettiva storico-culturale di Bologna città d’acqua.<br>
L'approccio pluridisciplinare permette di far riferimento alla realtà territoriale consentendo ai ragazzi di ritrovare traccia di quanto approfondito in classe nell'ambiente in cui vivono.<br>
<br>
Gli studenti dell’Alberghetti stanno elaborando i materiali da inserire nel Kit<br>
<br>
Il kit è stato pensato per sfruttare una pluralità di linguaggi:<br>
<ul>
<li>Schede didattiche con la descrizione di semplici esperimenti da realizzare in piena autonomia<br>
<li>Materiali e strumenti per la sperimentazione: materiali di uso comune per la realizzazione in classe di semplici esperienze di fisica, chimica, biologia e tecnologia<br>
<li>Modelli: modello di mulino da grano, modello molecolare dell'acqua<br>
<li>Cd rom realizzato dagli studenti dell’Alberghetti contenente: un ipertesto in HTML ricco di immagini che consentirà di scoprire la straordinaria varietà di esseri viventi presenti in una goccia d’acqua; l’ipertesto “La presenza dell’acqua, alla scoperta delle sopravvivenze<br>
del Canale di Reno nella città di Bologna”;  gioco interattivo (realizzato in linguaggio Java) sulle macchine idrauliche e le macchine biologiche (chi muove cosa).<br>
<li>Esplorazione del territorio:  una guida interattiva per poter effettuare in autonomia una ricognizione nel territorio urbano di Bologna alla ricerca delle tracce di archeologia industriale legate alla presenza dell'acqua<br>
</ ul><br>
<br><br>
Sono previste anche riprese video per documentare le fasi del progetto e spiegare gli esperimenti.